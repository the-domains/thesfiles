---
inFeed: true
hasPage: true
inNav: false
inLanguage: null
starred: false
keywords: []
description: ''
datePublished: '2016-01-09T13:55:21.674Z'
dateModified: '2016-01-09T13:55:06.650Z'
title: "Turo: un Airbnb a quattro ruote (quando c'e' un'auto al posto della stanza)"
author: []
sourcePath: _posts/2016-01-07-turo-un-airbnb-a-quattro-ruote-quando-ce-unauto-al-post.md
published: true
authors: []
publisher:
  name: null
  domain: null
  url: null
  favicon: null
url: turo-un-airbnb-a-quattro-ruote-quando-ce-unauto-al-post/index.html
_type: Article

---
null

# Turo: un Airbnb a quattro ruote (quando c'e' un'auto al posto della stanza)

****
![Logo della app Turo e schermata della app che mostra le offerte di tre modelli di auto](https://the-grid-user-content.s3-us-west-2.amazonaws.com/b4cf12c2-7d2a-47ef-ab1c-ae51b42a41f9.jpg)

**Si chiamava RelayRides fino a qualche mese fa, oggi e' [Turo][0]**, una ex start-up  ([con $47 milioni di capitalizzazione dopo il rebranding][1]) che porta agli estremi i paradigmi della sharing economy. Non tanto perche' il modello sia particolarmente innovativo, quanto perche' osa mettere in condivisione uno degli oggetti piu' intoccabili dell'immaginario maschile (e non solo): la propria auto. Quell'intoccabile, personalissima e idolatrata icona considerata una sorta di estensione della personalita' (e non solo). Prestarla a una sorella o a un amico era gia' una eccezione, metterla a disposizione di uno sconosciuto un'eresia. Fino a quando non arrivo' la sharing economy a spiegarci che si' anche questo tabu' si poteva sfatare e amen l'ostentazione del possesso. Decisamente piu' fico usare anziche' avere.

**Turo e' diverso dagli altri sistemi di carsharing come CartoGo o Zipcar.** Qui lo sharing e' vero fino in fondo, non ci si affida ad un oggetto di altri. Funziona come Airbnb, l'unica differenza e' che al posto di una stanza si offre la propria auto. Rispetto alla sua versione ante-rebrand (che ho provato di persona e di cui racconto piu' sotto) si puo' noleggiare solo per l'intera giornata. Una delle (piccole) differenze rispetto ai suoi competitor come [Getaround][2] che permette anche il noleggio orario o [FlightCar ][3]che si basa su un modello di business ancor piu' di nicchia e al quale la stessa Turo sta mirando: noleggiare il proprio veicolo quando si deve fare un volo in modo da evitare la canonica "immobilizzazione" del bene. Entrambe sono nella mia lista prove. Oggi pero' vi racconto di Turo.

**La provo a Boston in un week-end d'estate.** Dopo il canonico download della app e l'iscrizione al servizio via Google, devo lasciare i dati della patente, la carta di credito, una breve profilazione sulle preferenze (tra cui la domanda chiave: sai usare una macchina con il cambio manuale?) e - attesi i controlli di back-end - sono pronto a prenotare la mia auto. Veloce ed efficace, non piu' di 10 minuti per il tutto, tutto via mobile. Cerco una macchina qualsiasi per l'intero week-end (presa venerdi' pomeriggio, riconsegna il lunedi' mattina) e soprattutto la voglio vicino all'ufficio cosi' da non avere problemi nella presa-ritiro. Le auto a disposizione sono ganze, ma anche decisamente care. Rifletto sulla psiche del locatore (non saprei come altro definirlo e la parola italiana suona un tantino demode', ma tant'e'): "ok la sharing economy, ma la mia amata BMW/Mercedes/Mini/Honda non puo' valere meno di... In mezzo a offerte da 70-100 dollari al giorno trovo una Saab 9-3 a 40 dollari. ![Schermata della app che mostra la Saab bianca che ho scelto](https://the-grid-user-content.s3-us-west-2.amazonaws.com/a0d909bc-dc48-4ad4-aa2d-4b716d211331.png)

**Contatto Nicolas e, sempre via app, lancio la mia richiesta.** Da qui in avanti scatta uno scambio di messaggi (alla fine conto 25 interazioni, tutte interne alla app) per accordarci su tutti i vari passaggi. Compresa la famigerata domanda se so guidare una macchina con il cambio manuale. Lo stress e' dovuto al fatto che qui in USA, come sapete, guidano tutti automatico e pigiare la frizione e muovere la leva e' davvero una eccezione. Prima di confermare mi viene richiesto se sono interessato a una assicurazione extra rispetto a quella base. Dovete sapere che e' Turo ad assicurare il mezzo nel periodo di utilizzo shared. Di principio mi fido sempre del customer care di questo genere di servizi - fa parte della psicologia dello sharer credo, in ogni transazione generata da una impresa dell'economia condivisa, la fiducia gioca un ruolo chiave, ma - essendo una prima volta - preferisco in ogni caso pagare per l'assicurazione aggiuntiva, cosa che fa salire il costo a 48 dollari al giorno. Mi trovo con Nicolas un venerdi' alle 18 davanti a casa sua. Quando ci incontriamo scopro che anche per lui e' la prima volta. E gli leggo negli occhi il terrore: si sta chiedendo se quella di dare la sua Saab a questo italiano non sia, alla fine della fiera, una enorme cazzata. Mentre con il piglio dei novizi seguiamo le varie raccomandazioni di RelyRides/Turo (tipo fare la foto del contachilometri prima di partire e accordarsi sul livello di carburante) Nicolas mi racconta che e' cileno e studia a Boston. Da quando si e' trasferito dalla Florida non usa praticamente piu' la macchina che rappresenta, tra garage (indispensabile qui) e assicurazioni un costo sempre piu' pesante sul suo budget. Al punto che prima di partire mi fa capire che sarebbe ben felice di venderla. Ma io sono qui per condividere, sono qui per non possedere amico mio. Capiti i comandi parto guardando nello specchietto lo sguardo di Nicolas: che assomiglia terribilmente a quello del padre che lascia andare la figlia per la prima volta in vacanza con il fidanzato. La macchina e' a posto, va tutto liscio e Nicolas mi dovra' pure ringaziare per la manutenzione fatta ai suoi pneumatici decisamente a terra. La riconsegno il lunedi' mattina senza nemmeno incontrare di persona Nicolas. La mollo in garage, lascio le chiavi dove abbiamo concordato. Dopo un paio d'ore mi arriva il suo feedback. Ci scambiamo le nostre 5 stelle.
![La pagina della app che mostra il feedback lasciatomi da Nicolas e un selfie di me e Nicola](https://the-grid-user-content.s3-us-west-2.amazonaws.com/9924b17f-4a66-4ba9-997c-1b13d2ab06c9.jpg)

**Considerazioni**

Ha senso? Si' ha decisamente senso in un mondo oberato di automobili che spesso sono li' a non fare una mazza se non occupare posto o a riempire un garage. 

Ha senso perche' permette di portare a casa qualche euro e magari di coprire le spese del mezzo o degli annessi. GetAround stima addirittura 10000 dollari all'anno di guadagno. Da dimostrare.

Ha piu' senso di sistemi come i citati Car2Go o Enjoy perche' non aggiunge altri mezzi circolanti. 

In ongi caso la questione del traffico e' tutta da dimostrare: l'unico modo per non avere traffico e' non avere auto in giro. Per cui, sia Car2Go per citarne una, sia Turo alla fine il traffico comunque lo producono, non e' chiaro quanto davvero lo riducano anche se possiamo in qualche modo immaginarlo oltre che sperarlo.

Modelli ancor piu' definiti, come FlightCar, sembrano aprire nuove strade, piu' in termini di logiche di marketing e di percezione da parte del consumatore che di idea vera e propria, ma la sharing ci ha subito insegnato che il diavolo e' nelle pieghe dei dettagli, nemmeno piu' nel dettaglio. E quindi non ci resta che capire quale sia il miglior driver per convincere domande e offerta.

Funziona? Il servizio funziona, ma viene da chiedersi come mai non sia ancora esploso (l'idea e' del 2010) al pari di Airbnb. La ricapitalizzazione di Turo mira soprattutto ad espandere il servizio che (manco a dirlo) non e' ancora profittevole. Sono attese le destinazioni nei prossimi mesi. Che ci sia l'Italia nei piani di sviluppo? Nel caso sara' un banco di prova durissimo: [convincetelo voi uno come Furio a condividere la sua 131 Giardinetta.][4]

Ps: questo post e' esso stesso un test: e' stato creato usando [The Grid][5]

[0]: https://turo.com/
[1]: http://techcrunch.com/2015/11/03/relayrides-rebrands-as-turo-and-raises-47-million-led-by-kleiner/
[2]: https://www.getaround.com/
[3]: https://www.flightcar.com/
[4]: https://youtu.be/X92PIVktdqY
[5]: https://thegrid.io/